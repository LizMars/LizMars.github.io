---
title:  "Hello World або Нарешті відважилася на блог"
date:   2015-10-04 00:00:00
tags: 
  - blog
---

Вітаю у моему маленькому світі пригод! Мене звати Юля і я зараз живу в Південній Америці штаті Каліфорнія. Основним контентом мого блогу стануть розповіді про те як я потрапила до Америки, чим я тут займаюсь, особливості життя в Каліфорнії, позитивні та негативні факти життя в Америці та багато іншого. Якщо цікаво - ласкаво прошу.

Навіщо я пишу блог?
-------------------

Одразу після переїзду багато людей пистали чи можуть вони десь прочитати про 
моє життя за океаном. Зазвичай я відправляла їх в Instagram або Facebook, та 
самі розумієте в соціальних мережех не дуже зручно писати історії - вони 
швидко губляться в твоїй timeline. Тому поки ще вони в пам'яті свіжі та я ще 
можу згадати мої перші враження та досвід - я вирішила більше не тягнути і все таки 
почати.

## Трішки про себе
З дитинства мріяла побувати в Америці, холодними вечорами мріяла про далекий теплий Лос Анджелес та шалений Нью Йорк. Та так вже сталося, що моє рідне місто - це маленьке південне містечко Миколаїв, мої батьки - звичайні держслужбовці, та ще й до всього я ніколи не вчила англійської мови. Тобто шансів дістатися за океан ніяких. Але я ніколи не загострювала на цьому увагу - завжди дізнавалась про можливі шляхи, яких було до чорта, але я не могла собі дозволити жодного. Я просто дивилась як одногрупники їздять по різним програмам в далеку країну і жаданно чекала їх повернення щоб напасти з допитом. Ось так от сиділа та мрія в моїй голові без жодних шансів на реалізацію. З часом дівчинка виросла і перестала надіятись, що мрії збуваються. Я перестала міяти і почала ставити цілі, але ті цілі були занадто далекими від подрожі в Сполучені Штати, чи взагалі куди-небудь. Аж раптом на теренах мого пошуку себе та захоплення моєю університетською спеціалізацією я зустріла людину-однодумця. Ми обоє захоплювались "Інформаційною безпекою" і мріяли присвятити своє життя науці та дослідженням. Тому після одержання диплому бакалавра я залишила батьківську домівку, щоб почати найбільшу пригоду свого життя. Вирушила я в таке далеке (так мені на той час здавалося) місто Харків. З твердою і незмінною ціллю отримати ступінь кандидата технічних наук та власне насолоджуватись життям з моїм нареченим. 
Нажаль сьогодення в Україні диктує нам свої правила гри та штовхає нас робити певні decision. Після рішення їхати у Харків, Руслан (власне мій на той час fiance) відчував не гідним починати сімейне життя в гуртожитку і жити на дві стипендії, тому він змінив роботу з науково-дослідної (яка не була марною і принесла свою користь країні в майбутньому) на інженерну-прикладну. В результаті світлій голові мого коханого майже через пів року він був змушений їхати у відряження, вгадайте куди? Саме так, в Кремнієву долину. Це відряження вирішило все - на третій день відрядження Руслан поздвонив та повідомив, що йому пропонують релокацію. Ось так воно все і почалось. Одружились, я отримала ступінь магістра, і ми приземлились за 10 000 кілометрів від рідної землі.
І ось вам я, в чужій країні, де жодної знайомої людини, знання мови відсутнє, посвідчення водія - відсутнє (це дуже важливо в США чому поясню далі), досвіду роботи немає (але дозвіл на роботу є). Так, точка відліку найпочатковіша, повний нуль. Ось воно - мрія дитинства, рожева мрія, збулась. Що далі? Головне мати план і слідувати йому. Мій план, цілі та шляхи до втілення уього в життя я писатиму в своєму блозі. Вже наступний пост про найперше й найважливіше - мову. 



